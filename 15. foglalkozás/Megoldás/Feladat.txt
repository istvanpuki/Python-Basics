Gyakorló a Digitális kultúra középszintű érettségi vizsgájának programozási feladatához
https://kozep.sulipy.hu
—------------------------------------------------------------------------------------------------------------------------
Számvizsgáló

Készítsen egy programot, amely a felhasználó által megadott számot illetve annak
számjegyeit vizsgálja! A program forráskódját mentse “szamvizsgalo” néven!

1. A mintának megfelelően kérjen be a felhasználótól egy legalább 5 jegyű egész
számot! Az adatbekérés mindaddig folytatódjon, amíg a megadott szám
számjegyeinek száma legalább 5 nem lesz! (Segítség = While ciklus!)

2. Vizsgálja meg és a mintának megfelelően jelezze, hogy a megadott szám osztható-e
öttel és tízzel egyidejűleg!

3. A minta szerint visszafelé olvasva jelenítse meg a megadott számot!

4. Egy listába gyűjtse ki, és a mintának megfelelően emelkedő sorrendben jelenítse a
páros számjegyeket!

5. A minta szerint jelenítse meg az ismétlődő számjegyeket! Minden számjegy csak
egyszer kerüljön kiírásra!

6. Maszkolt formában jelenítse meg a megadott számot! Az egyes számjegyek helyén
‘x’ betű szerepeljen, az ezres csoportokat pedig pont válassza el a mintának
megfelelően!



MINTA:

Adj meg egy legalább 5 számjegyből álló számot! 123
Adj meg egy legalább 5 számjegyből álló számot! 112334456
2. feladat
A szám nem osztható öttel és tízzel.
3. feladat
A szám visszafelé olvasva: 654433211
4. feladat
A páros számjegyek növekvő sorrendben: [2, 4, 4, 6]
5. feladat
Az ismétlődő számjegyek: 1, 3, 4
6. feladat
xxx.xxx.xxx